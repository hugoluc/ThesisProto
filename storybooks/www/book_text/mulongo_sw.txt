Mulongo na Fisi


Palikuwa na msichana kwa jina Mulongo aliyeishi na wazazi wake karibu na kijiji cha Budongo.
Siku moja mamake Mulongo alimtuma kutega maji kwenye kisima.

1

Njiani, alikutana na marafiki zake. 
Walikuwa wanaenda msituni kutafuta kuni. 
Mulongo alitaka kwenda nao.
“Tafadhali, nisubirini chini ya mti huu!” alisema, “lazima nimtegee mama maji.” 
Lakini marafiki zake hawakutaka kusubiri.

2

“Sawa, nitawakuta huko msituni!” 
Mulongo alisema huku akikimbia kwenda kumtegea mamake maji.
Kisha akaenda msituni kuwatafuta marafiki zake.

3

Alifuata njia iliyoelekea kwenye kijito. 
Upande mwingine wa kijito kulikuwa na njia nyingine ndogo kila mojawapo ikielekea upande tofauti. 
“Njia ipi marafiki zake walifuata?,” alishangaa.

4

Aliichagua njia iliyokuwa pana kisha akatembea, na kutembea, lakini hakuwapata marafiki zake. 
Alikuwa amechoka kiasi cha kwamba alipoketi chini ya mti kupmzika, alilala upesi.

5

Mulongo alipoamka, ilikuwa giza. 
Gizani, macho ya manjano yalikuwa yanamulika. 
Alikuwa amezungukwa na fisi!
Aliogopa kiasi cha kutoweza hata kulia. 
Alijaribu kukimbia, lakini fisi walimzunguka wakionyesha wazi kuwa walikuwa na njaa.

6

“Usisonge,” sauti ya fisi mkubwa zaidi ilisikika.
“Ukikimbia, tutakukula!”
“Tafadhali, niache niende nyumbani!” Mulongo aliwasihi.

7

Badala yake fisi walimpeleka Mulongo katiaka nyumba yao iliyokuwa ndani yam situ – 
chumba kilikuwa kichafu kilichojaa mifupa na kelele ya nzi.
Alilala chini na kudanganya kuwa amelala usingizi.

8

Gizani, aliwasikia fisi wakiongea wenyewe kwa wenyewe.
“Moto unaendelea vipi?” mmoja aliuliza. “Je, maji yanachemka?” 
Jibu lilikuwa, “Kila kitu ni tayari.” 
“Nimlete sasa?”
“Ndiyo, ndiyo!” fisi wale wengine walinguruma.
“Tunahisi njaa!”

9

Walikuwa karibu kumvuta Mulongo kumtoa chumbani wakati fisi mkubwa aliongea, 
“Fisi, subiri.  Kumbuka kanuni ya kijiji. 
Hakuna fisi anayekubaliwa kula pekee- ni lazima tuialike jamii nzima kushiriki mlo.”

10

Walikuwa karibu kumvuta Mulongo kumtoa chumbani wakati fisi mkubwa aliongea,
“Fisi, subiri. Kumbuka kanuni ya kijiji. 
Hakuna fisi anayekubaliwa kula pekee- ni lazima tuialike jamii nzima kushiriki mlo.”

Walichukuwa muda mrefu kabla kurudi na yule fisi mkubwa alianza kusinzia pale mbele ya moto. 
Punde kidogo alikuwa anakoroma.
Hii ilikuwa nafasi nzuri kwa Mulongo! 
Lakini vipi angeweza kumpita yule fisi? 
Alikuwa mkubwa kiasi cha kuwa alifunika sehemu yote ya mlango.

11

Njia ilikuwa ni moja tu.
Alijihimiza na kurukia juu ya mgongo wa fisi kwa mara moja, kisha akakimbia, na kukimbia jinsi miguu yake alivyomwezesha.

12

Wakati huo huo, wale fisi wengine walirudi na kuona kilichotokea. Walimfuata huku wakipiga kelele za hasira na gadhabu.
Lakini, walikuwa wamechelewa.

13

Alipokaribia kijiji chake, mmoja wa wanakijiji alitambua na kuanza kupiga kelele akisema, 
“Mulongo, Mulongo anakuja, Mulongo anakuja.” 
Baba na mama walikimbia kumbusu huku wakishukuru Mungu kwa kumwokoa mototo wao,
“Mulongo, Mulongo, tulidhani umekufa!”

14

Kutoka siku hiyo, Mulongo na watoto wengine hawakuwahi kururdi kwenye msitu pekee yao.

15

Mulongo na Fisi
Writer: Sarah Nangobi
Illustration: Wiehan de Jager
Translated By: Brigid Simiyu

Language: Kiswahili

© African Storybook Initiative, 2014

This work is licensed under a Creative Commons Attribution

(CC-BY) Version 3.0 Unported Licence

Disclaimer: You are free to download, copy, translate or adapt this
story and use the illustrations as long as you attribute or credit the
original author/s and illustrator/s.


Sungura chini ya mti

Sungura alikuwa amelala chini ya mtofaa. 
Tofaa lilianguka chini kutoka tawi moja.

1

Sauti ilisikika, “kimbia sungura kimbia!” 
Aliamkia na bila ya kukawia akakimbia mbio sana.

2

Alikutana na kuku. 
“Mbona unakimbia?” kuku aliuliza.
Sungura akajibu, “sijui. Nilisikia tu kitu kikianguka nayo sauti
ikipiga makelele, “kimbia sungura kimbia!”

3

Kuku alishtuka akaanza kukimbia alipomsikia sungura.

4

Walikutana na mbwa naye aliuliza, “kwa nini mnakimbia?”
Kuku akajibu, “sijui nilisikia sungura akipiga makelele naye hajui. 
Alisikia kitu kikianguka pamoja na sauti ikisema, “kimbia sungura kimbia!”

5

Mbwa akashangaa alivyosikia akaanza kukimbia pamoja na sungura na kuku.

6

Walikutana na farasi. Farasi alimwuliza mbwa, “mbona mnakimbia?” Mbwa akajibu “sijui, nilisikia kuku akisema naye hajui alisikia sungura naye sungura hajui alisikia kitu kikianguka pamoja na sauti ikipiga makelele, “kimbia sungura kimbia!”

7

Naye farasi akaanza kukimbia pamoja na wanyama wengine.

8

Walikutana na punda. 
Punda aliuliza, “kwa nini mnakimbia?”
Farasi alijibu, “sijui nilimsikia mbwa tu, naye mwenyewe hajui. 
Yeye alimsikia kuku ambaye hajui. 
Yeye alimsikia sungura ambaye pia hajui alisikia kitu kikianguka pamoja na sauti ikisema, “kimbia sungura, kimbia!”

9

Basi punda pia akaanza kukimbia.

10

Walikutana na ng’ombe.
Ng’ombe aliuliza, “kwa nini mnakimbia?” 
Punda alijibu, “sijui nilisikia alivyosema farasi, naye hajui. 
Yeye alisikia mbwa na mbwa hajui alimsikia kuku na kuku hajui alimsikia sungura na sungura pia hajui. 
Yeye alisikia kitu kikianguka na sauti ikipiga makelele, “kimbia sungura, kimbia!”

11

Ng’ombe akapata wasiwasi na pamoja na wengine akaanza kukimbia.

12

Walikutana na paka. Paka
aliuliza, kwa nini mnakimbia?”
Ng’ombe alijibu. “sijui nilisikia
tu alivyosema punda naye
hajui. Yeye alimsikia farasi naye
farasi hajui, alimsikia mbwa
ambaye hajui. Yeye alimsikia
kuku na kuku hajui. Yeye kuku
alimsikia sungura na sungura
hajui yeye alisikia kitu
kikianguka na sauti ikisema,
“kimbia sungura, kimbia!”

13

Paka naye akaanza kukimbia pamoja na wanyama wengine.

14

Walikutana na mvulana aliyekuwa anapanda baiskeli.
Mvulana aliuliza, “mbona nyinyi nyote mnakimbia?” 
Nao wanyama walimjibu, “hatujui, tulimsikia sungura alivyosema naye hajui. 
Alisikia kitu kikianguka na sauti ikisema,
“kimbia sungura, kimbia!”

15

Mvulana alicheka akasema,
“upepo uliangusha tofaa, ndiye mimi aliyesema, 
“kimbia sungura kimbia!”

16

Sungura chini ya mti
Illustration: Wiehan de Jager
Translated By: Pete Mhunzi

Writer: Phumy Zikode

Language: Kiswahili

© African Storybook Initiative, 2014

This work is licensed under a Creative Commons Attribution

(CC-BY) Version 3.0 Unported Licence

Disclaimer: You are free to download, copy, translate or adapt this
story and use the illustrations as long as you attribute or credit the
original author/s and illustrator/s.


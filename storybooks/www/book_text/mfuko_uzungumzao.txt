Mfuko
uzungumzao
Caroline Lentupuru
Kiswahili

Hapo zamani za kale paliondokea jitu la kike. 
Lilipokuwa likitembea kandokando mwa ziwa liliwaona wasichana watatu.
Likawauliza, “Ni nani kati yenu anayependwa na wazazi wote wawili?”

1

Msichana wa kwanza akasema, “Mamangu hunipenda zaidi.”
Mwingine akasema, “Babangu hunipenda zaidi.”
Lakini wa tatu akasema, “Ninapendwa na wazazi wote sawa.”

2

Kisha jitu likamwambia msichana anayependwa na wazazi wote alifuate akalisaidie kuinua tita la kuni mgongoni. 
Kwa hivyo, msichana huyo alilifuata jitu.

3

Baada ya kutembea kidogo, msichana akaliuliza jitu, “Wapi kuni zako?”
Jitu likajibu, “Ziko karibu na ile miti, pale!”

4

Walipofika kwenye miti hiyo, msichana akauliza jitu tena, “Wapi kuni zako?”
Jitu likajibu, “Haziko mbali sasa.”

5

Waliendelea kutembea.
Wakakutana na mwanamume.
Mwanamume akaliuliza jitu, “Huyu mtoto wako anaitwaje?”
Jitu likajibu, “Anaitwa Mfuko Uzunguzao.”

6

Msichana akaanza kuimba kwa sauti,
Mimi kamwe si mfuko, Mifuko haiongei,
Naitwa Kaamungei,
Lo! Mama nimpendaye,
Lo! Baba nimpendaye,
Kata nanywea maziwa.

7

Mwanamume huyo aliposikia wimbo wa msichana alimnusuru kutoka kwa jitu na kumrudisha kwa wazazi wake.
Hadithi inaishia hapo!

8

Mfuko uzungumzao
Writer: Caroline Lentupuru
Illustration: Wiehan de Jager
Translated By: Mutugi Kamundi

Language: Kiswahili

© African Storybook Initiative, 2014

This work is licensed under a Creative Commons Attribution

(CC-BY) Version 3.0 Unported Licence

Disclaimer: You are free to download, copy, translate or adapt this
story and use the illustrations as long as you attribute or credit the
original author/s and illustrator/s.


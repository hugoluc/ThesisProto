Kisasi cha Asali-
Ndege
Zulu folktale
Kiswahili

Hii ni hadithi ya Ngede, Asali-Ndege, na mvulana mmoja mlafi kwa
jina Gingile.
Siku moja Gingile alipokuwa akiwinda alisikia mwito wa Ngede.
Kinywa chake kilianza kutokwa mate kwa kufikiria juu ya asali.
Alisimama, akasikiliza na kuangalia vizuri hadi alipomwona yule
ndege akiwa ametuwa kwenye matawi yaliyokuwa juu ya kichwa
chake.
“Chitik-chitik-chitik,” yule ndege mdogo alitatarika aliporuka na
kutua kwenye mti uliokuwa karibu, tena na mwingine.
“Chitik-chitik-chitik,” aliita, huku akinyamaza na kuhakikisha
kwamba Gingile alikuwa amemfuata.

1

2

Baada ya nusu saa, walifikia mti wa
mtini. Ngede aliruka kama mwenda
wazimu kutoka tawi moja hadi
nyingine. Kisha alitulia kwenye tawi
moja na kupindua kichwa chake
kumwangalia Gingile kama kusema,
“Iko hapa! Njoo sasa! Kwa nini
wachukuwa muda mrefu?”
Gingile hakuweza kuona nyuki
wowote kutoka chini ya mti, lakini
alimwamini Ngede.

3

Kwa hivyo Gingile aliweka chini ya
mti mkuki wake alioutumia
kuwinda, akakusanya vijiti
vilivyokauka na kuwasha moto
mdogo.
Moto ulipokuwa ukiwaka vizuri,
aliweka kijiti kirefu katika mwake.
Mti huu ulijulikana kwa kutoa moshi
mwingi ulipochomeka.
Alianza kukwea mti huku akishika
kwa meno yake sehemu isiyokuwa
ikichomeka.

4

Muda mfupi baadaye, aliweza
kusikia sauti ya nyuki
wakijibiddisha. Walikuwa waiingia
na kutoka kwenye upenyo wa mti,
yaani mzinga wao.
Gingile alipoufikia mzinga,
alisukuma ile kuni ya moto ndani ya
ule upenyo.
Nyuki waliharakisha kutoka ndani
wakiwa na hasira na uchungu.
Waliruka na kwenda mbali kwa
sababu hawakupenda moshi – lakini
walifanya hivyo tu baada ya
kumuuma Gingile kwa uchungu!

5

Nyuki walipokuwa nje, Gingile
aliingiza mikono yake ndani ya
kiota. Alitoa kipande kikubwa cha
asali ikiwa inadondoka kwa mafuta
mengi na chembe chembe nyeupe.
Aliiweka taratibu ndani ya mkoba
aliokuwa nao na kuanza kushuka
kutoka mtini.

6

Ngede alishuhudia kila kitu
ambacho Gingile alifanya. Alikuwa
anamsubiri abakishe kiasi kidogo
cha asali kama shukurani kwa Asali-
Ndege.
Ngede aliruka kutoka tawi had tawi
huku akikaribia chini. Mwishowe
Gingile alifika chini ya mti.
Ngede alitua kwenye mwamba
karibu na mvulana huyo na kusubiri
zawadi yake.

7

Lakini Gingile aliuzima moto, akachukuwa mkuki wake na kuanza
safari kwenda nyumbani bila kumjali ndege yle.
Ngede aliitana kwa hasira, “USH-ndi! USH-ndi!”
Gingile alisimama, akamkodolea macho yule ndege kisha
akacheka kwa sauti. “Unataka asali chache, rafiki yangu? Ha!
Lakini ni mimi nilifanya kazi yote pamoja na kuumwa na nyuki.
Kwa nini nigawane nawe hii asali tamu?” Baada ya kusema hivyo,
aliondoka na kwenda zake.
Ngede alikasirika sana! Hivi sivyo ndivyo alistahill kutendewa!
Lakin atalipiza kisasi.

8

9

Siku moja baada ya majuma machache, Gingile tena alisikia mwito
wa asali wa Ngede. Aliikumbuka asali tamu, na kwa hamu
alimfuata ndege kwa mara nyingine.
Baada ya kumwongoza Gingile pembeni mwa msitu, Ngede
alisimama na kupumzika chini ya mti wa mwavuli.
“Ahh,” Gingile aliwaza. “Lazima mzinga umo ndani ya mti huu.”
Kwa harak aliwasha moto wake na kuanza kukwea mti huku
akibeba kuni iliyotoa moshi kwenye meno yake.
Ngede alikaa na kuangalia tu

10

11

Gingile alipopanda, alishangaa kwa nini hakusikia sauti ya nyuki.
“Pengine mzinga umo ndani zaidi katika mti,” alifikiria.
Alipanda tena juu ya tawi lingine. Lakini badala ya mzinga, alikuwa
alijikuta amekodolea mcaho uso wa Chui!
Chui alikuwa na hasira sana kwa sababu usingizi wake ulikuwa
umekatizwa. Aliiyafanya macho yake kuwa madogo, akaufungua
mdomo wake na kuonyesha meno yake makubwa makali.

12

13

Kabla ya Chui kumvamia Gingile, alishuka haraka chini.
Katika haraka hiyo, aliteleza na kuanguka kwa kishindo huku
akiumia mguu wake.
Alirukaruka akienda kwa haraka alivyoweza.
Kwa bahati nzuri, Chui alikuwa bado analala kwa hivyo
hakumfukuza.
Ngede, Asali Ndege, alikuwa amelipiza kisasi chake na Gingile
alikuwa amejifunza funzo lake.

14

Kwa hivyo wakati watoto wa Gingile
na watoto wa watoto wao
waliposikia hadithi ya Ngede,
wanamheshima yule ndege.
Kila wanapotoa asali, huhakikisha
kwamba wanamwachia Asali Ndege
fungu kubwa!

15

Kisasi cha Asali-Ndege

Writer: Zulu folktale

Illustration: Wiehan de Jager
Translated By: Brigid Simiyu

Language: Kiswahili

© Adapted from a Zulu folktale

This work is licensed under a Creative Commons Attribution

(CC-BY) Version 3.0 Unported Licence

Disclaimer: You are free to download, copy, translate or adapt this
story and use the illustrations as long as you attribute or credit the

original author/s and illustrator/s.

